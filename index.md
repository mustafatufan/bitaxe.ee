# Bitaxe Rehberi

<img src="https://github.com/skot/bitaxe/raw/master/doc/bitaxe_204.jpg" alt="bitaxeUltra assembled" width="200"/>

### Bitaxe nedir?
Bitaxe bir kriptopara madencilik cihazıdır.

### Bitaxe ile hangi kripto para birimlerini kazabilirim?
Bitaxe, SHA256 hash algoritmasını kullanan Bitcoin ve Bitcoin Cash dahil bir çok kripto kazabilir. Bitaxe ile kazılabilecek bütün kripto listesine aşağıdaki linkten ulaşılabilir.

https://www.coinlore.com/coins/sha256

### Bitaxe ile para kazanılır mı?
Bitaxe bir solo madencilik cihazıdır. Bitaxe'ın ilk yatırım maliyeti olarak çok yüksek olduğundan, Bitaxe cihazlar ile normal poollarda kazım yapmak ekonomik ve mantıklı bir iş değildir. Bitaxe solo/loto madencilik için uygundur.

### Solo/loto madencilik nedir?
Solo madenciliği anlamak için, normal madenciliği anlamış olmak gerekir. Normal madencilikte tüm hash gücü bir havuzda toplanır. Blok bulunduğu zaman kazanılan blok ödülü katılımcılar arasında belirli formüllerle paylaştılır. Solo madencilikte ise paylaşım yapılmaz, poolda dahi olunsa bulunan blok ödülü bulan madenciye verilir.

Solo madencilik tamamen şansa dayandığı, küçük bir ihtimalle çok büyük bir para kazanma şansı verdiği için kimi çevrelerde loto madencilik olarak anılır.

### Bitaxe'ın avantajı nedir?
Bitaxe, düşük enerji tüketimi, sessiz ve ısı yaymayan yapısı ile ev kullanımı ve solo madencilik için uygundur.

Evde Bitaxe Gamma (1.2 TH/s gücünde) çalıştırarak
- Haftada 729167'de 1 Bitcoin blok ödülü (3.25 BTC = yaklaşık 10 milyon Türk Lirası)
  
veya

- Haftada 2593'de 1 Bitcoin Cash blok ödülü (3.25 BCH = yaklaşık 50 bin Türk Lirası)
  
kazanma şansı elde edersiniz.

Özetle bu hesap şunu ifade ediyor. Aktif çalışan, Bitcoin Cash kazımı yapan her 2593 Bitaxe'tan, her hafta bir tanesi 50 bin Türk lirası değerinde BCH kazanacak. En kötü senaryoda şunu da düşünebilirsiniz, sizin sahibi olduğunuz ve çalıştırdığınız Bitaxe'a, genel ortalamada 2593 hafta sonra BCH bloğu isabet edecektir. Bunu bir altın günü olarak da düşünebilirsiniz, altın gününün sonuncu katılımcısı olmak her zaman kötüdür.

### Bitaxe iyi bir yatırım mıdır?

Bitaxe iyi bir yatırım değildir, Bitaxe bir hobi / eğlence / eğitim aracıdır.

### Kaç tane Bitaxe almalıyım?

Bunu bir elektronik piyango bileti devre kartı gibi düşünmelisiniz. Her 10 dakikada bir blok ödülü piyangosuna giriyor. En kötü durum, hiç piyango bileti almamaktır. Çünkü hiç Bitaxe'ınız yoksa hiç bir zaman hiç kazanma şansınız yok demektir. Herkese en az 2-3, bütçenize göre belki 10-15 kadar bile Bitaxe almasını öneriyorum. Ancak muhtemelen, ne kadar zengin olursanız olun, çok özel bir nedeni yoksa 50-100-1000 tane Bitaxe almamalısınız.

Çıkacağı varsa bir Bitaxe'a da çıkabilir. Çıkmazsa 1000 Bitaxe'a da çıkmayabilir.





